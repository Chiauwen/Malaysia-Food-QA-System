Barobbo merupakan salah satu makanan tradisional di Sabah. Ia merupakan makanan tradisi bagi suku kaum Bugis yang tinggal di sebelah Pantai Timur Negeri Sabah seperti Sandakan dan Tawau.





Barobbo adalah salah satu makanan tradisional di Sabah. Ia adalah makanan tradisi bagi suku kaum Bugis. Dan ia adalah masakan berupa bubur nasi jagung yang biasanya dimasak bersama jagung pulut sebagai bahan utama, namun oleh kerana susah sikit untuk mendapatkan jagung pulut pada masa kini, jadi jagung manis digunakan sebagai gantinya.



Di Sabah, Barobbo adalah antara makanan istimewa dan sangat popular di kalangan masyarakat atau suku kaum Bugis terutama sekali mereka yang tinggal di sebelah Bahagian Pantai Timur Sabah seperti di daerah Sandakan, Lahad Datu dan juga Tawau.



Barobbo biasanya dimasak apabila sesebuah keluarga itu berkumpul beramai-ramai seperti ketika cuti sekolah atau cuti hujung minggu. Ia memang sesuai dimakan beramai-ramai agar dapat mengeratkan lagi silaturrahim antara satu sama lain. Selain itu ia juga selalunya di masak ketika bulan puasa atau puasa sunat untuk hidangan selepas berbuka puasa.