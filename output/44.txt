Selain dari mee goreng, char kuey teow juga antara hidangan yang popular dikalangan masyarakat kita. Tak kira lah tua, muda, Cina, India, Melayu semua layan. Min pun selalu juga craving nak makan char kuey teow malam malam. Tapi borak pasal char kuey teow ni, korang tahu tak asal usul dia dari mana semua? Haaa meh sini min share sikit sebanyak tentang char kuey teow ni.



Asalnya char kuey teow ni dari loghat Hokkien yang disebut chha-koe-tiau. Dalam bahasa Mandarin pula disebut chao guotiao. Semua bunyi seakan-akan sama je kan. Tapi sebenarnya char dalam bahasa cina bermaksud goreng. Jika diterjemahkan dalam bahasa melayu ia menjadi Kuey Teow Goreng.  Jadi, macam mana bila sampai ke masyarakat melayu dan bertukar jadi kuey teow berkuah pula kan?



Ceritanya dikatakan bahawa lumrah orang melayu kita ni memang suka sangat dengan makanan yang berkuah contohnya macam sup, sambal dan sebagainya. Min sendiri pun prefer makanan berkuah juga daripada kering. Jadi lama kelamaan char kuey teow berubah menjadi kuey teow basah dan yang kering pula dipanggil kuey teow goreng.



Char kuey teow ni dikhabarkan sebagai salah satu makanan yang kurang sihat kerana kandungan lemaknya yang berlebihan. Kalau korang nak tahu, pada zaman awal kehadiran char kuey teow ini, ianya diciptakan khusus kepada para pekerja buruh sebenarnya.

Harganya yang semestinya murah dan kandungan lemak yang tinggi ini menjadikannya popular di kalangan pekerja buruh sebagai sumber tenaga dan nutrien kepada mereka. Pada ketika itu, masakan char kuey teow ini dijual oleh nelayan, petani dan pemungut kerang pada waktu petang untuk menambah pendapatan mereka.



Sehingga sekarang, char kuey teow dianggap sebagai hidangan ringan tetapi mengenyangkan. Kebanyakan kedai makan akan menyediakan kuey teow dengan pelbagai hidangan seperti char kuey teow ladna, kuey teow tom yam, kuey teow bandung, char kuey teow kerang, char kuey teow udang, char kuey teow ayam dan char kuey teow special.