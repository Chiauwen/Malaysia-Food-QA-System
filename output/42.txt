1. Ikan



Kredit: seriouseats.com

Ikan ataupun (Yú /yoo/) merupakan antara makanan yang wajib ada di atas meja makan semasa makan malam keluarga sebelum Tahun Baru Cina menjelang.



Hal ini demikian kerana sebutan ‘ikan’ dalam Mandarin mempunyai sebutan yang sama dengan perkataan Mandarin yang merujuk pada maksud ‘lebihan’. Oleh itu, masyarakat Cina percaya bahawa jika mereka makan ikan, khususnya spesies ikan tertentu pada malam sebelum sambutan Tahun Baru Cina, mereka akan ada simpanan (lebihan) pada penghujung tahun agar mereka dapat lebih banyak lagi pada tahun seterusnya.



Memilih Ikan

Lazimnya, cara masakan paling popular untuk sediakan sajian ikan pada Tahun Baru Cina adalah secara mengukus. Untuk memilih ikan yang sesuai untuk dihidangkan untuk makan malam Tahun Baru Cina, masyarakat CIna pegang pada satu prinsip sahaja; pilih ikan yang mempunyai homonim bertuah.



Sebagai contoh, ikan keli, dalam bahasa Mandarin, disebut sebagai  (niányú /nyen-yoo/) iaitu homonim perkataan (nián yú) yang memberikan maksud ‘tahun yang mempunyai lebihan’.



Adab Makan

Makan ikan pada Tahun Baru Cina merupakan suatu yang istimewa dan mempunyai adab-adab tertentu untuk memastikan tuah yang diingini diperoleh. Adab-adab tersebut adalah seperti berikut:



Makan dua ikan untuk lebihan secara berturut-turut

Makan kepala ikan semasa makan malam ambang Tahun Baru dan ekor ikan pada hari Tahun Baru untuk memastikan anda mendapat lebihan sepanjang tahun.

Antara ikan yang dianggap membawa tuah ialah ikan koi Crucian dan ikan koi lumpur (Chinese Mud Carp).

Kepala ikan perlu mengadap golongan lebih tua atau tetamu istimewa sebagai simbol hormat.

Setelah tetamu istimewa atau individu lebih tua sudah makan kepala ikan, barulah yang lain boleh menikmati hidangan ikan tersebut.

Ikan yang dimakan tidak boleh dialihkan kerana dikatakan menghilangkan tuah.

Individu yang duduk mengadap kepala dan ekor ikan perlu membuat ucap selamat bersama.

Hidangan ikan tidak boleh dihabiskan kerana dilihat sebagai simbol lebihan yang diingini.



2. Ladu Cina

Ladu merupakan makanan yang cukup sebati dalam sajian masyarakat Cina sejak lebih 1800 tahun dahulu. Ladu merupakan sajian tradisional yang sering kali dikaitkan dengan jamuan makan malam Tahun Baru Cina, khususnya di Utara China.



Ladu Cina merupakan sebahagian daripada sajian wajib Tahun Baru Cina kerana ladu merupakan simbol kekayaan. Hal ini demikian kerana bentuk ladu adalah sama seperti wang emas Cina yang berbentuk seperti bot kecil.



Menurut kepercayaan, lebih banyak ladu yang dimakan semasa sambutan Tahun Baru Cina, lebih banyak wang yang anda akan jana sepanjang tahun.



Inti Ladu

Lazimnya, inti ladu yang disediakan pada Tahun Baru Cina adalah daging khinzir cincang, ketulan udang, ikan, daging ayam kisar, daging lembu dan sayur. Ladu ini disediakan secara merebus, mengukus, goreng atau bakar.



Walau bagaimanapun, inti berasaskan jeruk kobis  tidak disediakan sebagai sebahagian daripada hidangan Tahun Baru Cina kerana menandakan masa hadapan yang susah dan penuh masalah.



Namun begitu, ladu yang dibuat menggunakan inti lobak putih dan kobis merupakan suatu yang baik kerana menandakan warna kulit seseorang akan menjadi cerah dan mood menjadi lebih baik sepanjang tahun.



Ciri-Ciri Ladu Bertuah

Ciri-Ciri ladu bertuah bergantung pada tiga kriteria seperti berikut:

Kedutan –  Ladu yang mempunyai kelim atau kedutan menandakan kemewahan. Jika ladu tidak berkedut, itu merupakan tanda kemiskinan.

Isi Ladu – Sesetengah individu meletakkan benang putih atau duit syiling tembaga yang masing-masing menandakan panjang umur dan kekayaan. Sesiapa yang mendapat ladu tersebut dikatakan akan mendapat tuah tersebut.

Garisan bukan Bulatan – Ladu mesti disusun secara berbaris dan bukannya dalam bulatan kerana susunan ladu dalam bulatan menandakan kehidupan yang tidak berubah.

 

3. Popia

Popia ataupun Chūnjuǎn, pada mulanya, disediakan untuk dinikmati semasa Pesta Musim Bunga. Popia merupakan hidangan yang cukup popular di wilayah di Timur China seperti di  Jiangxi, Jiangsu, Shanghai, Fujian, Guangzhou, Shenzhen dan Hong Kong.



Popia merupakan gulungan berbentuk silinder yang diisi inti sayur, daging atau sesuaty yang manis. Inti ini digulung dengan kulit pastri yang akan digoreng hingga menjadi warna perang keemasan.



Bagi individu berketurunan Kantonis, popia merupakan sebahagian daripada hidangan dim sum. Pada Tahun Baru Cina, popia merupakan hidangan yang menandakan kekayaan. Hal ini demikian kerana popia kelihatan seperti jongkong emas.



4. Pulut (Nian Gao)

Kek Pulut atau Nian Gao merupakan satu sajian tradisional wajib setiap kali sambutan Tahun Baru Cina menjelang.



Bagi masyarakat Cina, Nian Gao ialah homonim yang merujuk pada frasa ‘semakin tinggi tahun demi tahun’. Hidangan Nian Gao semasa jamuan makan malam adalah cukup penting bagi golongan peniaga kerana hidangan ini menandakan peningkatan dan pengembangan perniagaan mereka ataupun terdapat peningkatan dalam kehidupan mereka.



Nian Gao lazimnya manis dan disediakan menggunakan bahan-bahan seperti pulut beras, gula, buah berangan, kurma cina dan daun bunga teratai.



5. Bebola Pulut Manis

Bebola pulut manis atau Tāngyuán lazimnya dihidankan semasa sambutan Pesta Tanglung tetapi di selatan China, bebola pulut manis dimakan semasa Tahun Baru Cina.



Sebutan dan bentuk bebola pulut ini seringkali dikaitkan dengan hubungan kekeluargaan yang erat dan kesatuan. Oleh sebab itulah hidangan ini merupakan hidangan wajib semasa jamuan makan malam.



6. Mihun Panjang

Mi Panjang ataupun Chángshòu Miàn merupakan hidangan yang dikaitkan dengan umur panjang. Mi yang panjang dan tidak dipotong menandakan kepanjangan usia individu yang diberikan mi tersebut.



Hidangan mi panjang ini lazimnya, disediakan dengan menggoreng atau dimakan dengan sup.



Buah Bertuah

Untuk sambutan Tahun Baru Cina, buah-buahan merupakan salah satu makanan wajib untuk dihidangkan semasa perayaan tersebut.



Antara buah-buahan yang dilihat sebagai membawa tuah ialah buah oren, limau dan limau gedang. Buah-buahan ini dipilih kerana bentuk bulat dan warna keemasan yang menandakan kemewahan dan kekayaan.



Buah Oren dan Limau

Makan atau mempamerkan buah oren dan limau dilihat sebagai tanda tuah dan kekayaan kerana sebutan dan ejaan buah-buahan tersebut dalam bahasa Mandarin iaitu chéng yang mempunyai bunyi yang sama seperti sebutan perkataan ‘kejayaan’.



Limau Gedang

Makan buah limau gedang pula melambangkan kebahagiaan berterusan. Lebih banyak anda makan, lebih banyak kekayaan yang akan dijana. Hal ini demikian kerana ejaan limau gedang,  yòu adalah sama seperti yǒu, yang membawa maksud ‘memiliki’ sementara sebutannya adalah seperti yòu yang membawa maksud ‘sekali lagi’.