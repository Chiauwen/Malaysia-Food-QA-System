Makanan Tradisional Melayu Paling Terkenal di Malaysia



Salah satu sajian sarapan pagi adalah pisang rebus. Pisang akan direbus terlebih dahulu sebelum dimakan bersama dengan kelapa parut. Sangat berkhasiat, kerana ia tidak mengandungi kolestrol, gula dan tidak berminyak. Antara pisang yang boleh dijadikan sebagai pisang rebus adalah pisang lang, pisang nipah, pisang abu dan pisang nangka.





Sangat ringan dan crunchy, kuih kapit terkenal di Malaysia sebagai kudapan yang sangat sedap. Kini, ramai yang inovasikan kuih kapit dengan menambahkan perisa jem atau coklat di bahagian tengah kuih kapit. Ia tidak setebal kerepek dan marukku, tetapi sangat nipis dan mudah digigit. Oleh itu, ia sering mendapat permintaan di kalangan ibu bapa khasnya untuk kanak-kanak dan warga emas.



Teskturnya yang rangup dan sedikit pedas sering menjadi idaman ramai. Dahulunya, kuih siput adalah antara kuih yang paling laris tidak kira pada hari raya mahupun bukan musim perayaan. Namun, masih ada lagi yang menjual kuih siput terutamanya ketika musim

Perayaan. Boleh juga dibuat sendiri di rumah kerana ia tidak susah, hanya menggunakan

tepung, rempah kari dan daun kari sahaja.



Jika tahu cara dan adunannya, amat mudah untuk kita hasilkan kuih tradisional ini. Rasanya lemak-lemak dan sangat sedap. Kuih Bangkit juga merupakan salah satu kuih raya yang boleh dilabelkan sebagai kuih tradisi dalam masyarakat Melayu.



Kuih yang berbentuk silinder ini diperbuat daripada adunan tepung gandum, tepung beras dan tepung kelapa adalah kuih batang buruk. Kebiasaannya, kuih batang buruk ini berintikan serbuk kacang hijau yang digoreng. Namanya agak unik mungkin dek kerana mengenangkan bentuk fizikal kuih ini yang kelihatan seakan-akan seperti batang kayu yang buruk.



Kuih karas yang selalunya berbentuk bulatan separuh atau segi tiga ini cukup terkenal di negeri Kedah terutamanya daerah Kota Setar dan Jitra. Kuih karas ini kelihatan seperti bihun-bihun halus secara fizikal. Rasanya sangat sedap dan rangup sekali. Walaupun bahan-bahan asasnya hanyalah tepung beras dan gula tetapi rasanya cukup enak dan sesuai dimakan sebagai snek ringan ketika minum petang. 



Pulut panggang yang juga dikenali sebagai pulut udang di sebelah utara semenanjung adalah satu hidangan ringan yang cukup mengenyangkan yang merupakan kuih tradisional melayu. Intinya berbeza-beza mengikut lokasi. Lazimnya di kawasan pantai timur menggunakan inti isi ikan ataupun serunding manakala di kawasan utara pula kebanyakkannya menggunakan inti udang kering dan kelapa.



Sering kita temui putu piring ini di pasar malam, kuih ini juga merupakan kuih tradisional melayu. Putu piring diberi nama sedemikian dek kerana keadaan kuihnya yang diletak di atas alas putih seperti piring sebelum ia dikukus. Putu piring diperbuat daripada tepung ubi dan tepung beras serta inti gula Melaka. Ia juga boleh dimakan bersama dengan inti kelapa parut muda. 



Belacan adalah pelengkap makanan bagi masyarakat Melayu. Walaupun berbau agak kuat, tetapi rasanya sangat sedap apabila ia digunakan dalam masakan yang tertentu. Masyarakat Melayu gemar memasak dengan meletakkan belacan dalam masakan mereka. Tahukah anda, belacan diperbuat daripada udang geragau dan udang kering

yang dikisar halus? Antara masakan tradisional Melayu yang menjadi kegilaan zaman berzaman adalah sambal belacan.



Cencaluk ialah makanan tradisional Melayu yang rasanya tidak akan luput ditelan zaman kerana peminatnya masih ramai terutamanya di negeri pantai timur. Cencaluk asalnya adalah perasa makanan yang diperbuat dari udang halus yang lebih dikenali sebagai udang geragau.