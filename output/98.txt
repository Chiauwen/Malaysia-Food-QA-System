9 JENIS MAKANAN KAUM INDIA SEMPENA PERAYAAN DEEPAVALI
1. Thosai
Thosai merupakan makanan kegemaran orang India. Makanan ini menjadi menu Utama dalam hidangan Hari Deepavali Thosai kebiasaannya enak dimakan bersama kuah "sandhini". Ini adalah makanan tradisional berasal dari India. Thosai dimakan sebagai sarapan pagi atau makan malam. Tosai amat kaya dengan karbohidrat dan protein. Thosai dimakan dengan pelbagai jenis lauk sampingan. Contohnya, sambar, sambal dari buah-buahan, acar India, kari ayam atau daging kambing dan lain-lain. Di dalam thosai, terdapat inti kentang dan bawang yang telah digoreng sehingga ranggup.
2. Idhili
Idhili adalah makanan sampingan dalam menu hidangan kaum India pada hari Deepavali. Ia mempunyai banyak jenis. Contohnya, sanna, rave atau sambar idli. Idhili dimakan Bersama sandhini atau kari ayam, dal dan lain-lain. Ia sesuai dimakan untuk sarapan pagi ataupun makanan ringan. Makanan ini sering dihidang dengan sambal dari buah-buahan. Bahan utamanya ialah vigna mungo dan nasi.
3. Murukku
Murukku merupakan makanan kegemaran semua kaum lain yang menetap di Malaysia bukan sahaja kaum India. Ia dijadikan sebagai makanan ringan dan ianya seakan-akan 'non-stop snacks' sambil membuat kerja lain. Nama lain murukku ialah chakli dan chakri. Makanan tradisional berasal dari India ini diperbuat daripada urad dan tepung beras. Rasanya sedap, lemak dan rangup sesuai dimakan pada bila-bila masa sahaja.
4. Kuih rawa urundai
Kaum India sememangnya sangat terkenal dengan hidangan jenis ‘manisan’. Kiranya, kalau tak ada manisan tak meriah sambut perayaan Deepavali! Tapi, bagi kuih rawa urundai ini, ia merupakan manisan yang agak kurang manis. Ramuan kuih ini menggunakan tepung sugi, gula, garam, buah kismis, buah pelaga dan minyak sapi
5. Vadai
Vadai dan peminat makanan India Selatan tidak boleh dipisahkan, Setiap kali ke kedai makanan India Selatan, tidak sah kalua anda tak bawa pulang beberapa ketul Vadai untuk dinikmati kemudian. Vadai ialah kuih bergoreng yang diperbuat daripada ubi atau ataupun kacang dal. Paling sedap jika makan bersama penambah selera cili hijau besar.
6. Kuih nei urundai
Kuih Nei Urundai merupakan kuih yang manis. Rupanya sama seperti rawa urundai tetapi rasanya lebih manis. Kuih ini sangat lembut dan mudah rapuh apabila dipegang. Bahannya adalah tepung kacang hijau, gula, garam, buah gajus, buah pelaga, kismis dan minyak sapi. Kanak-kanak juga menggemari kuih ini.
7. Kuih ladhu
Kuih jenis ini juga rasanya manis. Ramuan untuk kuih ini adalah tepung kuda, buah ceri, buah gajus, kismis, pewarna, gula, garam dan minyak sapi.
8. Kuih athirisam
Bentuk kuih ini sama seperti donat. Ramuan untuk kuih ini adalah tepung beras, gula merah, buah pelaga, garam, kelapa parut dan minyak masak
9. Payasam
Payasam ialah puding enak berasaskan susu yang berasal dari sub-benua India dan diperbuat daripada gandum hancur atau pun vermiseli bercampurkan susu dan gula. Ia kemudian diberi perasa seperti buah pelaga, buah kismis, safron, kacang gajus, kacang pistasio dan buah badam, dan selalunya dihidangkan ketika waktu makan atau sebagai pencuci mulut. Hidangan ini memberikan sentuhan baru ke atas puding klasik biasa bagi menggamit selera anda


