Makanan Warisan Untuk Hari Raya 

Sambutlah musim perayaan ini dengan juadah kegemaran istimewa. 

Makanan warisan merupakan simbol ideal dalam gaya hidup orang Islam di Malaysia.  Diwarisi daripada orang tempatan dan pendatang, makanan warisan sering diingati dan  menjadi sajian penting di musim perayaan. Hari raya ialah waktu terbaik untuk  menghidupkan semula memori silam bersama tetamu anda dengan juadah yang enak  daripada lemang hingga ke lontong! 



1. Lemang 

Kombinasi beras pulut dan santan menjadikannya hidangan warisan kegemaran ramai  di Malaysia. Dibaluti daun pisang untuk membangkitkan aroma wangi, ia kemudiannya  dituang ke dalam batang buluh yang kosong dan dibakar di atas api. Dihidangkan  dengan memotong bulat, lemang enak dinikmati bersama kari atau rendang.



2. Ketupat 

Ketupat tradisional dipersembahkan dengan sempurna dalam anyaman daun kelapa  yang cantik mata memandang tapi amat sukar untuk dikuasai. Beras akan dimasukkan  ke dalam sarung ketupat yang dianyam dan direbus hingga masak. Kecantikan serta  keistimewaan ketupat melambangkan betapa istimewanya perayaan ini. 



3. Rendang 

Berasal daripada etnik Minangkabau di Indonesia, sajian klasik ini dimasak dengan  santan sehingga pekat dan semua kuahnya melekat dan menyaluti daging yang  digunakan, tidak seperti sajian berkuah yang lain. Rendang biasanya dibuat  menggunakan ayam atau daging lembu. Yang menariknya, rendang mengandungi 

bahan pengawet semula jadi yang diperolehi daripada kombinasi santan, pelbagai jenis  bahan dan rempah yang membolehkan ia bertahan sehingga empat minggu. 



4. Bubur 

Bubur lambuk biasanya disediakan di bulan Ramadhan dan hidangan warisan ini  menjadi kegemaran ramai kerana bahan-bahannya yang mudah ditukar ganti mengikut  selera individu. Di antara resipi tradisional yang sering digunakan adalah kombinasi  rempah-ratus seperti jintan manis, buah pelaga, kayu manis dan lada hitam. Ia  berubah-ubah mengikut masa dengan kepelbagaian rempah, sayuran dan daging  mengikut citarasa tempatan â€“ bagi negeri Terengganu contohnya, budu ditambah ke  dalam bubur lambuk bagi menambah aromanya. 



5. Dodol

Masakan hari raya tradisional Melayu ini diperbuat daripada santan, gula Melaka dan  beras pulut melalui satu proses masakan yang amat sukar. Dimasak di atas dapur  selama sembilan jam, pemanis mulut yang melekit ini perlu dikacau secara berterusan  bagi mengelakkannya daripada hangus. Daripada proses yang panjang ini terhasillah  juadah yang penuh perasa, menjadikan dodol kegemaran ramai termasuk dewasa  dan kanak-kanak. 



6. Lontong 

Lontong adalah sejenis sajian yang diperbuat daripada kombinasi nasi impit, sayur  dan daging. Sajian lontong yang klasik biasanya dihidangkan dalam kuah santan yang  tidak manis. Ada banyak variasi lontong mengikut citarasa tempatan. Pelbagai bahan  ditambah ke dalam lontong seperti kuah kacang, tempe dan telur rebus. Sajian dari  Indonesia ini dihidangkan secara berasingan dengan nasi impit bagi mengelakkan nasi  impit itu menjadi lembik apabila direndam terlalu lama dalam kuahnya.