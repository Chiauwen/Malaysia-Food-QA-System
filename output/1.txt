Di Sarawak, masyarakat Iban terkenal dengan pelbagai jenis makanan unik yang tidak dapat didapati di tempat lain.

Manuk pansuh iaitu ayam yang di masak di dalam buluh. Biasanya masyarakat Iban akan menggunakan ayam tua untuk dibuat “pansuh”. Makanan ini sedap dijadikan lauk dan “tabas” semasa perayaan. Daun ubi akan diletakan pada hujung buluh untuk menghasilkan bau wangi. Manuk Pansuh merupakan makanan popular ketika perayaan Hari Gawai dan wajib dicuba oleh anda semua !

Kasam ikan  atau “Pekasam” sangat dikenali bagi suku kaum masyarakat Iban. Tidak sah kalau suku iban menghidang makanan tanpa pekasam di sisi. Selalunya, ikan akan  diperam selama sebulan sebelum di makan, makin lama peraman makin sedap rasa isinya. Selain itu, pelbagai jenis ikan boleh digunakan untuk di jadikan pekasam seperti ikan semah, baong, lampam jawa, tengadak, sepat dan apa apa saja jenis ikan sungai.



Pekasam Ensabi iaitu makanan tradisional kegemaran orang Iban merupakan sayur sawi yang dibuat jeruk hingga menjadikannya sebagai pekasam. Pekasam ensabi juga dikenali sebagai “kasam ensabi” oleh masyarakat Iban. Rasanya yang masam dan sedikit masin amat sedap dinikmati dengan hidangan nasi panas dan dicampur dengan limau. Rasanya akan membuat kita ingin menambah nasi!



Umai, merupakan makanan tradisi kaum Melanau yang berada di Sarawak terutamanya golongan nelayan. Pada dasarnya, umai merupakan juadah yang terdiri daripada hirisan ikan mentah, udang atau sotong yang dicampur dengan bawang, cili, garam dan perahan air limau. 



Penganan adalah makanan wajib ketika perayaan gawai. Kuih ini digoreng sehingga menjadi keemasan. Penganan mempunyai rasa yang manis dan amat lazat serta dihidangkan ketika Hari Gawai.



Sayur midin atau “kemiding” merupakan salah satu daripada makanan kampung yang boleh didapati di tepi semak. “Kemiding” selalunya akan di masak dengan sambal belacan. Namun makanan ini bukan saja boleh didapati di kampung bahkan di bandar . Sayur midin ini merupakan makanan tradisional bagi masyarakat Iban. Rasanya yang rangup dan sedap ini pasti akan membangkitkan selera anda !



Anda sudah melihat antara makanan-makanan popular masyarakat Iban yang sedap dan menyelerakan ! Namun, terdapat banyak lagi makanan lain yang menjadi tradisi mereka.

Untuk pengetahuan anda, di Sarawak juga , orang ramai berkunjung untuk menikmati satu hidangan istimewa dan menarik. Tidak semua orang mampu untuk menelan makanan ini, namun bagi sesiapa yang sudah berjaya, mereka akan memuji-muji makanan ini.



aiwan ini dipanggil ulat sagu. Ulat sagu ataupun ulat mulong (kalangan org sarawak) adalah sejenis ulat yang boleh didapati dalam pokok sagu. Biasanya pokok yg tua ditebang dan dikopek2 untuk cari ulat ni. Ulat ni dijadikan makanan oleh kaum pribumi sana. Kalau di pasar2 tani sana memang ada dijual (macam jual sayur2 gitu).