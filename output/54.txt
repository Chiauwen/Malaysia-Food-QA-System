PENGENALAN  

Kepelbagaian merupakan aspek utama apabila membincangkan mengenai  makanan tradisional di Malaysia. Di dalam perbincangan ini pengkaji akan  menerangkan tentang pembudayaan makanan pelbagai kaum di Malaysia iaitu Melayu,  India dan China. Menurut Che Wan Jasimah (2009) penyediaan makanan, bentuk  sajian dan menu penyediaan merupakan warisan yang diturunkan dari satu generasi  kepada satu generasi yang terdiri dari pelbagai kaum di Malaysia.  

Malaysia merupakan sebuah negara yang mempunyai penduduk berbilang etnik  berpunca daripada faktor migrasi golongan masyarakat khususnya dari Tanah Besar  China dan India yang menjadi sumber buruh kepada pihak Inggeris untuk mengerjakan  kegiatan perlombongan bijih timah dan pengeluaran getah di Tanah Melayu. Mengikut  pandangan Suzana Sulaiman (2013), konsep masyarakat majmuk merujuk kepada  masyarakat yang dicirikan dengan perpecahan tetapi dalam masyarakat majmuk  perbezaan yang wujud dari segi ras dan etnik itu selari dengan perbezaan ekonomi  sehingga ketegangan dan ketidakstabilan lebih mudah berlaku.  

Dari segi sejarah, kaum Melayu mempunyai pelbagai elemen dan usul asal dari  Sumatra, Jawa, Thailand, Sulawesi dan Polinisia serta sedikit sebanyak mempamerkan  kualiti masakan dari negara tersebut. Kaum Melayu di Selangor dahulu kala merupakan  pahlawan Bugis dari Sulawesi dan kaum Melayu di Negeri Sembilan, mereka 

menamakan diri sebagai Minangkabau dari Sumatra. 

2  

Di kawasan negeri utara Malaysia iaitu Pahang, Perak, Pulau Pinang dan Perlis  di mana pengaruh Acheh, Bugis dan Siam amat kuat adatnya. Pada abad ke 16, ketua  dari kaum Acheh yang dikenali sebagai Mahkota Alam atau Iskandar Muda mempunyai  pengaruh besar ke atas negeri Perak dan Pahang. Manakala bagi sebahagian negeri  Terengganu, Kedah dan Kelantan pula dipengaruhi oleh Thailand atau Siam. Oleh itu,  dialek percakapan mereka dan juga dari segi penyajian makanan mereka menjurus  kepada ala Siam. Di selatan iaitu Johor, terdapat beberapa penempatan kaum Jawa  dan Bugis. Dalam perjanjian Johor-Belanda pada tahun 1639, kerajaan Johor bersama  pahlawan Bugis isitu Daeng Prani telah membantu menakluki Melaka. Daeng Prani  akhirnya dilantik sebagai Yam Tuan Muda Johor sebagai balasan terima kasih dengan  kejayaan cemerlang itu.  

Perkembangan sejarah kaum Cina yang bermula di negeri Melaka juga berkait  rapat dengan makanan tradisional. Pengaruh dari negeri China tersebar pada abad ke 15 bermula dengan lawatan Laksamana China Yin Ching dan Cheng Ho yang sedang  dalam perjalanan ke Barat untuk singgah di Melaka. Laksamana Cheng Ho turut  membawa bersama adat resam dan budaya kaum Cina. Sultan Mahmud amat tertarik  dengan adat budaya Cina dan ajaran Islam yang menjadi amalan mereka sejak sekian  lama. Perkahwinan di antara Sultan Mahmud dan Puteri Hang Li Poh telah  mengeratkan hubungan kedua-dua negara ini. Walau bagaimanapun, pada abad ke-18,  pengaruh dari China hanya dapat disaksikan dari pendatang China yang datang bekerja  di Tanah Melayu (Malaysia). Pendatang dari China yang membawa budaya tradisi dan  nilai etika kerja tersendiri dibawa masuk untuk bekerja di lombong-lombong di Malaysia. 

3  

Pada 2000 tahun yang lalu, kaum India pula mula menapak kaki di Malaysia  sebagai pedagang dan terdapat beberapa komuniti kecil di pinggiran pantai pada abad  ke-10. Kaum India di bawa masuk oleh Kerajaan Inggeris ketika dijajah ke Semenanjung untuk bekerja di ladang-ladang getah dan terus menetap di sini. Menurut  laman web The Peranakan Resource Library menyatakan masyarakat India mula  menetap di Melaka iaitu di Kampung Tujung. Kebanyakkan keturunan India di sini  berasal dari Kalinga iaitu selatan timur di India. Kaum Chitty telah menerap nilai, tradisi  dan budaya mereka setelah berkahwin dengan penduduk tempatan di sini. Bagi kaum  wanita Chitty, mereka tidak memakai sari seperti wanita India yang lain tetapi memakai  kebaya panjang atau kebaya pendek. Manakala bagi kaum lelaki pula apabila  menghadiri upacara keagamaan, mereka lebih selesa berpakaian dhoti bukan kain  sarung yang dipakai oleh kebanyakkan kaum India yang lain.  

PENGERTIAN  

Makanan tradisional adalah makanan dan minuman dengan citarasa khas yang  biasa diamalkan oleh masyarakat tertentu. Malaysia amat kaya dengan warisan  kebudayaan termasuk makanan warisannya yang pelbagai dan esotik. Adalah menjadi  satu tanggungjawab mengangkat Makanan tradisi ke suatu tahap yang tinggi dan  seiring dengan perkembangan teknologi makanan masa kini. Menurut Jabatan Warisan  Negara (2016) di dalam laman rasminya telah menyatakan masyarakat majmuk di  Malaysia telah menyumbang penghasilan pelbagai jenis masakan warisan yang  menonjolkan kekreatifan di samping kesenian seperti teknik pembuatan,  pembungkusan dan penyajian makanan. 

4  

Kehidupan masyarakat yang tinggal “mesra” bersama alam telah membenarkan  alam diterokai terutama dalam memperolehi sumber untuk menghasilkan makanan,  penyajian dan pembungkusannya. Warisan berbentuk masakan dan penyajian  makanan ini juga merupakan satu ciri kebudayaan yang unik dan bersifat tradisi.  

Makanan Warisan terbahagi kepada makanan yang dimasak dan makanan  mentah. Terdapat pelbagai teknik penyediaan makanan iaitu bahan mentah dimasak  secara membakar atau salai, mengukus, mengoreng, merendang, merebus atau sup  dan sebagainya. Makanan yang tidak dimasak merangkumi proses menjeruk, diperap  atau penapaian dan sebahagiannya dimakan segar.  

Bagi masyarakat Malaysia umumnya terkenal dengan makanan tradisional  seperti karipap (Rajah 1), nasi lemak (Rajah 2), roti canai dan sebagainya. Di samping  ianya berkhasiat, makanan tradisional juga mengandungi khasiat positif yang lain  seperti menggunakan bahan-bahan yang bervitamin, berzat tinggi, serat, murah dan  mudah didapati serta sesuai dengan selera masyarakat sehingga diyakini berpotensi  yang baik sebagai makanan harian.  



5  

Makanan tradisional adalah pelbagai jenis makanan daripada gabungan  masyarakat Malaysia setempat bermula dari makanan ringan, berat dan juga minuman  yang biasa diamalkan oleh masyarakat di sesuatu kawasan tersebut. Dengan pelbagai  jenis bahan adunan, maka dapat menghasilkan pelbagai jenis makanan tradisional  yang berbeza rupa sehingga menjadi makanan yang lazat dan seimbang. Cara  pembuatannya juga membabitkan seperti membakar, memanggang, pengukusan,  menumis, dan sebagainya lagi.  

Makanan tradisional juga dipengaruhi oleh makanan harian masyarakat dan  terlibat di dalam sistem sosial budaya yang pelbagai golongan etnik dan kaum di  seluruh Malaysia. Makanan tersebut digemari kerana rasa, tekstur dan aromanya  sesuai dengan selera masyarakat setempat.  

HURAIAN  

Sebagai sebuah negara kosmopolitan, Malaysia mempunyai pelbagai budaya  yang agak unik. Gabungan kaum Melayu, Cina dan India berjaya menyatukan pelbagai  masakan dan menjadikan ia sebagai satu tarikan kepada pelancong luar. Kaum Cina,  India dan Melayu di Malaysia ini sentiasa kreatif dan bekerjasama dalam mencampur  adukkan resepi dari tradisi kaum masing-masing. Maka, terlahirlah pelbagai makanan  seperti nasi lemak, nasi ayam, mee goring mamak dan lain-lain lagi.  

Penghuraian ini akan dimulakan dengan budaya makanan orang Melayu.  Pelbagai lauk pauk tidak akan sempurna jika tidak diiringi dengan nasi. Nasi merupakan 

6  

makanan utama bagi orang Malaysia amnya. Beras juga merupakan nadi utama dalam  kehidupan dan adat bagi penduduk Asia. Di Malaysia padi menjadi tanaman utama di  Kedah dan Perlis dan dikenali sebagai „rice bowl of Malaysia’. Nasi dihidangkan dengan  pelbagai lauk-pauk dan ulam-ulaman. Bahan yang digunakan dalam masakan Melayu  berkisar kepada cili dan belacan. Hidangan Melayu terkenal bukan sahaja dari  keenakan tetapi dari segi kepedasan dan juga penggunaan rempah ratusnya.  

Bukan sahaja makanan sedemikian merupakan identiti masyarakat Melayu,  malahan makanan juga boleh dilihat sebagai fenomena kebudayaan di kalangan  masyarakat Melayu. Kita ketahui bahawa sesetengah makanan hanya dihasilkan untuk  tujuan perayaan-perayaaan tertentu. Sebagai contoh, bunga telur (Rajah 3) untuk  upacara perkahwinan dan lemang (Rajah 4) untuk perayaan hari raya Aidilfitri (Ahmad  Hakimi Khairuddin dan Wan Abdul Kadir Wan Yusoff, 2006). Bukannya makanan 

makanan ini tidak boleh dihasilkan waktu biasa, akan tetapi ia penting untuk menyempurnakan perayaan-perayaan tersebut.   

Santan merupakan bahan asas yang digunakan dalam segala jenis gulai atau  masak lemak. Bahan perasa dikenali rempah ratus (Rajah 5) dalam masakan Melayu  terbahagi kepada dua iaitu rempah basah dan rempah kering. Rempah basah  merupakan bahan yang ditumbuk dengan batu lesung contohnya bawang, halia,  bawang putih dan cili. Manakala rempah kering pula termasuklah biji ketumbar, jintan,  buah pelaga, kayu manis dan lain-lain. Rempah ratus ini selalunya digoreng tanpa  minyak terlebih dahulu sebelum ditumbuk atau dikisar. Orang Melayu juga banyak  menggunakan bahan-bahan herba seperti serai, daun pandan, daun limau purut, daun  kemangi, bunga kantan, kunyit, lengkuas dan buah pala.  

Orang Melayu di kampung-kampung masih bersumberkan bahan pertanian. Di  halaman-halaman rumah mereka kelihatan berkeliaran ayam dan itik. Ikan juga terdapat  dari hasil tangkapan nelayan atau dari sawah dan bendang. Sayuran ditanam di  belakang rumah dan juga di perairan sawah dan bendang. Pucuk paku, petai, daun  pegaga, daun selum, daun kaduk, cendawan (kulat) dan lain-lain jenis ulaman daun  menjadi makanan amalan orang Melayu di kampung. Daun-daun ini selain kaya  dengan sumber vitamin dan mineral, ia juga tinggi dari segi serat. Daun kaduk dan daun  

8  

pegaga telah mendapat pengiktirafan dari WHO sebagai herba yang mempunyai  pelbagai faedah kepada kita. Ia boleh merangsang aktiviti otak kanak-kanak, pengaliran  darah yang sihat dan menghaluskan tekstur kulit seseorang.  

Untuk pesakit diabetis dan tekanan darah tinggi, ulam jering boleh dijadikan ubat  kerana mempunyai kandungan alkali yang tinggi dan berfungsi sebagai bahan dirutik.  Tongkat Ali (Rajah 6) merupakan akar kayu yang terbilang khasiatnya dari segi  penambahan tenaga batin dan juga tenaga fizikal. Tongkat Ali dijual dalam bentuk  tablet dan juga serbuk. Di restoran dan gerai, kopi tongkat Ali menjadi minuman  kegemaran para pengunjung. Dahulu ulam dan akar kayu hanya dipopularkan oleh  orang Melayu tetapi sekarang banyak terdapat tempat di restoran dan hotel-hotel,  dimana kita lihat kaum-kaum lain turut meminatinya.  

9  

Nasi lemak patut dijadikan makanan kebangsaan Malaysia. Ia bukan sahaja  menjadi kegemaran orang Melayu tetapi turut di pelopori oleh kaum Cina dan India.  Nasi lemak dahulunya dihidang untuk sarapan pagi tetapi pada masa kini dijadikan  hidangan tengah hari dan malam. Ia juga turut dihidang pada rumah terbuka dan  dijadikan salah satu menu di hotel-hotel. Nasi lemak enak dinikmati bersama beberapa  lauk sampingan seperti kari ayam, rendang ayam atau daging, sambal sotong kering  atau ikan bilis, ayam goreng dan juga paru goreng.  

Di musim perayaan seperti hari lebaran ataupun musim kenduri kendara, nasi  tomato beserta lauk pauknya sentiasa menarik perhatian tetamu. Nasi tomato dihidang  bersama ayam masak merah, dalca dan lain-lain. Bagi orang Melayu pantai Timur di  Kelantan dan Terengganu, mereka menghidangkan pelbagai juadah seperti nasi  dagang, nasi berlauk, nasi minyak, ayam percik dan lain-lain. Negeri Perak pula  terkenal dengan rendang tok dan gulai ikan sembilang tempoyak. Manakala gulai lemak  cili padi berlaukkan ayam, ikan atau daging pula dipelopori oleh orang Negeri Sembilan.  Selain lauk pauk terdapat juga makanan sampingan seperti laksa Penang (Rajah 7),  laksa Johor, pasembor (Rajah 8), mi Siam dan lain-lain lagi.  

Selain itu, pelbagai manisan yang menjadi kegemaran orang Melayu terdiri daripada pelbagai jenis bubur dan kuih muih. Menurut pandangan Sharina Shamsudin  et al (2014) orang Melayu pada umumnya masih dibendung oleh nilai-nilai tradisi dan  cenderung menggunakan kuih tradisional sebagai makanan harian mereka. Bubur pulut  hitam, bubur kacang, pengat pisang dan bubur cacar yang mengandungi keladi,  keledek dan tepung gunting merupakan manisan yang sangat popular di Malaysia.  Kebanyakan kuih muih orang Melayu berasaskan beras, beras pulut dan ubi. 

Contohnya seperti kuih seri muka iaitu di bawah pulut dan di atas kastad pandan, pulut  panggang yang berisi serunding kelapa atau ikan, bengkang ubi, talam keladi, cucur  badak, kuih lapis dan sagu gula Melaka. Manisan tradisi bagi orang Melayu pula ialah  dodol, wajik, kuih koci, bahulu dan onde-onde. Kuih tradisi ini masih diminati terutama  pada bulan Ramadhan dan menjelang musim perayaan. Minuman iringan pula orang  Melayu yang kita tidak akan lupa apabila dihidangkan dengan air sirap bandung, sirap  selasih, air kelapa dan air kopi kampung.  

Bila menyebut mengenai nasi kandar (Rajah 9) pula, Pulau Pinang mesti akan  menjelma dalam ingatan setiap rakyar Malaysia. Nasi kandar di Pulau Pinang samalah  seperti adanya nasi dagang di Kelantan atau Terengganu. Kini populariti nasi kandar  telah menular ke negeri-negeri lain di Semenanjung. Kadang kala orang yang pbelu  pernah merasa nasi kandar pasti akan tertanya-tanya apa yang membezakan nasi  kandar dengan nasi-nasi yang lain. Nasi kandar diiringi dengan pelbagai jenis lauk pauk  yang terdiri hampir 30 jenis masakan. Contoh hidangan lauk pauk nasi kandar ialah  ayam goreng berempah, kari kepala ikan, ikan goreng, kari telur sotong, udang galah 

11 

goreng, kari daging rusa, kari kambing dan lain lain. Mengimbas kembali sejarah nasi  kandar pasti akan memberi fokus ke selatan India. Di situlah bermulanya di mana pedagang-pedagang India Muslim berulang alik antara India dan Semenanjung Tanah  Melayu.  

Pada mulanya pengaruh masakan mereka ini hanya tertumpu di utara  Semenanjung sahaja iaitu di Alor Setar, Kangar, Sungai Petani dan Pulau Pinang.  Lama kelamaan populariti nasi kandar ini menular keseluruh negara termasuklah Sabah  dan Sarawak. Nasi kandar mengekalkan nama „kandar‟ ini berlandaskan cara penjaja  nasi ini menjualnya. Nasi dikandar di bahu iaitu dua bakul atau raga dengan satu  batang kayu dan mereka akan berjaja merentasi ke pelosok kampung-kampung. Pada  masa kini nasi kandar boleh dinikmati di restoran-restoran dan juga di hotel. Hidangan  yang disajikan di atas daun pisang juga menjadi kegemaran orang-orang Malaysia.  Minuman iringan dengan nasi kandar ini ialah teh tarik yang sepatutnya juga menjadi air  minuman kebangsaan Malaysia.  

PENGKELASAN  

Malaysia terdiri daripada tiga kaum iaitu Melayu, Cina dan India. Ketiga-tiga  kaum ini telah melambangkan identiti mereka sendiri dengan mempunyai makanan  tradisional kaum masing-masing. Makanan tradisional selalunya dihidangkan sepanjang  musim perayaan seperti Hari Raya Aidilfitri dan Aidiladha bagi kaum Melayu, Tahun  Baru Cina bagi kaum Cina, dan Deepavali bagi kaum India. Makanan tradisional ini  bukan sahaja popular di kalangan kaum mereka, malah turut digemari di serata pelosok  negara.  

 Boleh dikatakan kebanyakkan makanan tradisional untuk kaum-kaum di  Malaysia ini sesuai disajikan semasa perayaan-perayaan utama sesuatu kaum ataupun  sebagai hidangan harian keluarga. Ia terdiri daripada makanan utama dan juga kuih  muih yang sesuai untuk dijadikan sebagai pencuci mulut.  

i) Kaum Melayu

Makanan tradisional bagi kaum melayu adalah Nasi lemak, lemang, belacan,  rendang, dan lain-lain. Nasi lemak merujuk kepada nasi yang dimasak  menggunakan santan kelapa bagi menambahkan rasa lemaknya dan ditambah  dengan sedikit halia dan daun pandan untuk manambahkan kewangian ke dalam  nasi. Ia amat digemari oleh masyarakat di seluruh Malaysia. Nasi lemak sering di  makan ketika bersarapan pagi. Lemang pula selalunya ada ketika menjelang  perayaan. Ia amat disukai oleh ramai orang. Lemang sering dimakan dengan  rendang atau serunding. Selain daripada nasi lemak dan lemang, tidak dilupakan 

13 

juga sambal belacan yang menjadi kegemaran orang melayu sejak azali lagi. Dodol  (Rajah 10) turut juga merupakan salah satu daripada makanan tradisional kaum  melayu yang agak rumit dan memenatkan untuk dibuat.  

Apabila menyebut belacan ia memang sinonim di kalangan orang Melayu  (Zaiton Hassan, 1996). Dimakan sebagai penyedap atau perisa makanan. Enak bila  dicicah dengan ulam-ulaman, buah-buahan atau nasi. Kebanyakkan tekak orang  Melayu mahu menerima dan menelan belacan kerana ia dikategorikan sebagai  makanan warisan tetapi bukan asli. Sejak turun-temurun yakni daripada datuk  moyang terdahulu telah memperkenalkan belacan sebagai makanan sampingan  yang istimewa. Ditambah dengan resam orang Melayu yang gemar memakan ulam 

ulaman, lantas belacan dijadikan sambal belacan (Rajah 11) agar hidangan berasa.

Antara juadah utama kaum Melayu ini untuk menyambut perayaan Hari Raya  Aidilfitri atau Aidiladha ialah lemang, ketupat pulut atau ketupat nasi. Ia merupakan  makanan utama yang enak dimakan bersama rendang ataupun serunding. Bahan  asas untuk membuat lemang ialah beras pulut atau beras biasa yang dibakar di  dalam buluh. Manakala cara untuk membuat ketupat ialah dengan merebus di  dalam kelongsong daun palas atau daun kelapa. Makanan ini akan dimakan  bersama rendang, kari atau serunding yang mana bahan utama di dalam kuah-kuah  tersebut ialah daging, ayam atau kerang menggunakan rempah ratus.  

Selain makanan utama, kuih muih tradisional kaum Melayu yang agak  popular di Malaysia adalah seperti kuih bahulu (Rajah 12), kuih karas, kuih siput,  batang buruk dan lain-lain lagi. Walaubagaimanapun, kebanyakkan kuih-kuih  tradisional ini telah digantikan dengan kuih-kuih moden yang jauh lebih enak dan  cara pembuatan sangat mudah untuk disediakan. Kuih-kuih tradisional ini biasanya  disediakan dengan kaedah membakar atau menggoreng dengan menggunakan  bahan-bahan utama seperti tepung, gula, telur dan lain-lain lagi.  

Ketika musim perayaan, kaum Melayu juga sering menyajikan sejenis  manisan yang dipanggil wajik ataupun dodol. Wajik dibuat dari beras pulut yang  telah ditanak dan dikacau bersama gula merah dan santan manakala dodol pula  dibuat dari tepung pulut, santan dan gula yang dikacau berjam-jam diatas api  sehingga menjadi pekat dan likat.  

Untuk juadah harian makanan utama pula, kaum Melayu tidak dapat  dipisahkan dengan nasi putih yang dimakan bersama ulam-ulaman (Rajah 13), lauk  pauk dan sambal belacan. Memandangkan masyarakat berbilang kaum di Malaysia  ini terdapat campuran elemen pelbagai bangsa di dalam juadah masakan harian  kaum Melayu, oleh itu saya ingin menekankan kepada juadah kuih-kuih tradisional  Melayu yang lebih cenderung dengan unsur-unsur kemelayuannya.  

Antara juadah kuih-muih yang agak terkenal selalunya rasa lemak dan manis  seperti kuih seri muka, lompang, abuk-abuk sagu dan lain-lainnya yang  menggunakan bahan-bahan utama seperti santan, gula melaka, tepung, kelapa  parut dan sebagainya.  

16 

Ada juga sesetengah kuih-kuih tradisional Melayu yang agak pedas dan  dibakar dalam daun pisang seperti sata yang terkenal di Terengganu dan juga kuih  pulut panggang. Sata (Rajah 14) merupakan isi ikan yang dicampur dengan bahan bahan pedas dan kemudian dibalut daun pisang serta dibakar manakala pulut  panggang pula menggunakan pulut yang telah ditanak atau dikukus dan dicampur  dengan kelapa yang digaul dengan sambal serta dibalut daun pisang sebelum  dipanggang di atas api secara perlahan.  

Satu lagi makanan tradisional Melayu yang jarang diketengahkan ialah  tapai..Tapai boleh dibuat dari pulut ataupun ubi kayu yang direbus kemudian  dicampurkan ragi sebelum diperam untuk beberapa hari dan seterusnya boleh  dimakan begitu sahaja. Sebenarnya masih banyak lagi makanan tradisional Melayu  yang boleh dikongsikan cuma setakad ini sahaja yang dapat dicoretkan di ruang ini  untuk kita lebih mengenali makanan tradisional kaum-kaum lain pula yang terdapat  di Malaysia. 

Malaysia terkenal sebagai syurga makanan di nusantara. Penduduk Malaysia  mahupun pelancong asing yang melancong ke Malaysia semestinya akan rambang  mata dengan kepelbagaian juadah khususnya makanan tradisional yang sangat kecur  liur dan mudah dinikmati di negara kita. Keunikan dan keenakan makanan tradisional  dari negara kita sememangnya tiada tolok bandingannya dengan makanan-makanan  yang bertaraf antarabangsa. Sebenarnya, makanan tradisional masyarakat majmuk di  negara kita seperti sate, mi rebus, masalode, kuetiau goreng, roti canai, lemang,  ketupat, nasi beriani dan sebagainya telah lama bersaing untuk meningkatkan  pembangunan negara kita yang kaya dengan makanan.  

Pertama sekali, industri makanan tradisional dapat melahirkan modal insan kelas pertama serta berdaya saing. Hal ini sedemikian kerana makanan tradisional penting  untuk kita teruskan adat serta warisan budaya yang diwarisi secara turun-temurun dari  nenek moyang kita. Dalam konteks rakyat Malaysia, makanan tradisional merupakan  elemen penting yang melambangkan identiti serta keunikan budaya dan bangsa  sesuatu kaum. Jika anak muda pada hari ini sedar bahawa budaya masing-masing unik  dan istimewa, maka kepupusan budaya dan tradisi kaum tidak akan hilang di mata  dunia kerana anak muda pada masa kini dikenali sebagai „Generasi Y‟. Bak kata  peribahasa Melayu “biar mati anak, jangan mati adat”.

Selain itu, makanan tradisional juga membantu dalam memajukan industri  pelancongan di negara kita. Makanan tradisional seperti sate, roti canai dan nasi ayam  dapat menggamit pelancong luar untuk datang berkunjung ke sini selain dapat  menghayati keindahan Malaysia kerana cita rasanya yang istimewa dan berbeza  daripada makanan-makanan di negara asing. Sesungguhnya, ia dapat menarik  perhatian dan membuka mata para pelancong luar ataupun pelancong tempatan untuk  menikmati makanan tradisional ini. Terdapat segelintir pelancong yang melawat ke  Malaysia semata-mata untuk menikmati keenakan dan keunikan makanan tradisional  dari turun-temurun yang kaya dengan pelbagai resipi dan rempah-ratus. Sudah terang  lagi bersuluh, makanan tradisional sebenarnya berperanan penting dalam usaha untuk  menarik pelancong luar datang melawat ke negara kita.  

Di samping itu, makanan tradisional juga mampu untuk menaik taraf kehidupan  penduduk luar bandar. Makanan tradisional seperti keropok lekor, budu dan kerepek  pisang memainkan peranan yang amat penting dalam memajukan industri kecil-kecilan  di perkampungan desa. Pihak kerajaan contohnya telah memperkenalkan Industri Kecil  dan Sederhana (IKS) di beberapa negeri seperti Kelantan, Perak dan Terengganu yang  bertujuan untuk memajukan industri pemakanan tradisional sebagai input dan  pendapatan utama penduduk kampung khasnya. Oleh itu, penduduk luar bandar tidak  semestinya menjalankan ekonomi sara diri secara tradisional seperti menanam padi  dan menangkap ikan untuk menyara kos hidup keluarga malah berkeupayaan untuk  mewujudkan kilang-kilang pemprosesan makanan tradisional secara kecil-kecilan 

24 

sebelum dipasarkan ke peruncit atas bantuan modal dan khidmat teknologi dari pihak  kerajaan.  

Seterusnya, infrastruktur dan kemudahan fasiliti di kawasan pinggir bandar dapat  dibangunkan atas penubuhan kilang-kilang pemprosesan makanan tradisional yang  kian berkembang pesat seperti cendawan tumbuh selepas hujan. Hal ini disebabkan  oleh pembukaan dan penambahbaikan infrastruktur seperti jalan raya dan kemudahan 

kemudahan awam yang lain dapat menjana sumber pendapatan rakyat tempatan lebih lebih lagi hasil makanan tradisional di perkampungan. Hasil-hasil makanan tradisional  ini dipasarkan di bandar-bandar besar dengan kecekapan sistem pengangkutan dan  pemasaran mereka tersendiri.  

Tambahan pula, peluang pekerjaan yang banyak dapat diwujudkan hasil  daripada pembinaan kilang-kilang pemprosesan makanan tradisional sekali gus  menggalakkan penghijrahan dan penempatan penduduk ke perkampungan tersebut  bak kata peribahasa Melayu “di mana ada gula, di situ ada semutnya”. Kesannya,  penduduk di luar bandar akan mengalami proses transformasi sehingga menjadi  bandar-bandar besar yang dilengkapi dengan pelbagai kemudahan awam seperti  kemudahan Internet dan perkhidmatan monorel, LRT dan ETS.  

Industri makanan tradisional turut meningkatkan pendapatan rakyat dan negara.  Hal ini sedemikian kerana makanan tradisional diproses dan dibungkus di Malaysia  sebelum di eksport ke luar negara. Usaha yang positif ini dapat membawa pulangan 

25 

yang lumayan sekali gus menambahkan sumber pendapatan rakyat jelata. Makanan  tradisional Malaysia seperti dodol, kuih bahulu dan kuih kapit mudah mendapat  sambutan yang menggalakkan di peringkat antarabangsa apabila kita  mempromosikannya. Sambutan yang hangat daripada masyarakat luar negara bukan  sahaja akan memajukan industri makanan tradisional tempatan bahkan juga  meningkatkan daya saing untuk menjana pendapatan kepada rakyat dan negara.  

  

Dari perspektif lain pula, industri makanan tradisional dapat memupuk perpaduan  dalam kalangan masyarakat majmuk di negara kita yang terdiri daripada masyarakat  yang berbilang bangsa, agama dan keturunan. Hal ini demikian kerana makanan  tradisional suku kaum tertentu turut dapat diterima dan dinikmati bersama-sama oleh  bangsa-bangsa lain di negara kita. Sebagai contoh, makanan tradisional seperti roti  canai bukan sahaja digemari oleh kaum India tertentu tetapi juga diminati oleh kaum 

kaum yang lain di negara kita. Hal yang sedemikian dapat mengeratkan hubungan  silaturrahim sesama masyarakat berbilang kaum dan agama di negara ini sekali gus  memupuk dan mengukuhkan perpaduan sejajar dengan slogan “perpaduan asas  kemajuan”. 

Tuntasnya, industri makanan tradisional memainkan peranan penting dalam  proses pembangunan bangsa dan negara selain merupakan suatu platform untuk  mempromosikan keistimewaan dan keunikan yang dimiliki masyarakat majmuk di  negara kita di mata dunia. Bak pepatah, “hujan emas di negeri orang, hujan batu di  negeri sendiri”. Oleh sebab itu, semua pihak termasuklah rakyat Malaysia haruslah 

26 

berganding bahu untuk memajukan industri makanan tradisional dan mengharumkan  nama sehingga ke peringkat antarabangsa. Sudah tiba masanya, rakyat berbilang  kaum dan agama mengambil tahu serta menghargai keunikan dan keistimewaan  makanan tradisional masyarakat Malaysia dalam membangukan bangsa dan negara  sekali gus merealisasikan Wawasan 2020.  

KESIMPULAN  

Sebagai kesimpulannya, semua pihak haruslah bergandingan dalam memikirkan  serta menyokong usaha untuk mengkomersialkan industri makanan tradisional ke  peringkat yang lebih tinggi. Sejajar dengan itu, nama negara Malaysia akan terus harum. Oleh itu, industri makanan tradisional akan terus berkembang seiring dengan  kemajuan pembangunan negara. Nama dan imej negara juga akan terus terjaga dan  terpelihara.  

Di negara Malaysia, terdapat pelbagai jenis makanan yang melambangkan  setiap kaum yang berada di negara ini. Makanan-makanan ini kebanyakkannya  disajikan semasa musim perayaan mahupun upacara istiadat setiap kaum. Dengan  slogan 1 Malaysia, makanan-makanan tradisional bukan sahaja dapat dinikmati oleh  kaum tertentu tetapi boleh disajikan kepada kaum-kaum yang lain semasa mengadakan  rumah terbuka. Dengan ini, rakyat di negara ini dapat mengeratkan lagi tali  persaudaraan supaya isu perkauman tidak timbul dan dapat hidup dengan aman serta  harmoni. 

27 

Secara keseluruhannya, dapat dirumuskan bahawa makanan tradisional sesuatu  kaum dapat membentuk perpaduan dalam kalangan masyarakat majmuk di negara ini.  Masyarakat dapat mengenali dengan lebih mendalam makanan yang terkenal antara  kaum Melayu, Cina dan India selain mengetahui keunikan yang ada pada setiap jenis  makanan tersebut di mana pada setiap makanan tradisional ini mempunyai keunikan  yang tersendiri yang mampu menarik kaum lain untuk menikmatinya. Selain itu,  berdasarkan kajian, makanan daripada pelbagai bangsa ini turut menyumbang kepada  tahap pemahaman dan perpaduan kaum di sesuatu tempat. Mereka lebih memahami  dan mengetahui pelbagai variasi makanan kaum di tempat tinggal mereka sendiri.  Kesimpulan mendapati bahawa tahap perpaduan mengikut makanan setiap kaum  masih di tahap yang memuaskan. Oleh yang sedemikian, makanan dapat memainkan  peranan dan semangat perpaduan di kalangan kaum.