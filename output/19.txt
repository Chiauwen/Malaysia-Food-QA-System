Kuih karas atau kuih jala merupakan kuih tradisional dari Kedah (dikenali sebagai karas), Sabah dan Sarawak di Malaysia dan Brunei (dikenali sebagai jala). Di Sarawak, ia dipanggil sebagai snek tradisional untuk Iban. Ia amat berlainan dari roti jala di Semenanjung Malaysia. Di Kedah, kuih ini lazimnya dijumpai di Daerah Kota Setar. ia sesuai untuk dimakan ketika minum teh dengan secawan kopi panas. Kuih ini adalah sejenis kuih tradisional yang diperbuat daripada tepung beras. Ia berbentuk seperti jaringan halus seperti bihun namun rangup dan manis dari segi rasa. Kuih ini berbentuk seperti jala halus yang agak keras dan manis dan garing dari segi rasa. Kuih karas memiliki bentuk separuh bulan dan juga segi empat.

Kuih ini dibuat dengan menggunakan adunan tepung beras cair yang dikirai dengan menggunakan acuan khas dalam minyak panas sehingga kuning keemasan. Selepas itu, ia diangkat dan dilipat atau digulung.